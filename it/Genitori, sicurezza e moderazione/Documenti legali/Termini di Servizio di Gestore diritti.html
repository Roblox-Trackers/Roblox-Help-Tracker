   <h1 class="article-title" id="article-title" title="Termini di Servizio di Gestore diritti">
    Termini di Servizio di Gestore diritti
   </h1>
   <div class="article-content">
    <div class="article-body">
     <div class="last-updated">
      Data di entrata in vigore: 16 gennaio 2024
     </div>
     <p>
      Ti ringraziamo per l'interesse in Gestore diritti, un insieme di funzionalità che aiutano i titolari di diritti a far valere i propri diritti di proprietà intellettuale sulla piattaforma Roblox. Gestore diritti consente agli utenti di inviare segnalazioni riguardanti presunte violazioni della proprietà intellettuale. Ulteriori informazioni in merito alle segnalazioni in materia di proprietà intellettuale su Roblox sono riportate nella sezione 5 dei nostri Termini di Servizio di Roblox - Termini di Servizio.
     </p>
     <p>
      I presenti Termini di Servizio ("Termini") vengono stipulati da Roblox Corporation ("Roblox") e dalla persona fisica o entità che accetta i presenti Termini (l'"Utente"). Utilizzando Gestore diritti, l'Utente accetta quanto segue:
     </p>
     <ol>
      <li>
       Gestore diritti è disponibile solo per i proprietari di proprietà intellettuale o i loro rispettivi rappresentanti autorizzati che hanno l'autorità legale per far valere i diritti di proprietà intellettuale su Roblox. Utilizzando Gestore diritti, l'Utente dichiara e garantisce di avere l'autorità necessaria per agire per conto del proprietario della proprietà intellettuale del quale dichiara di fare le veci.
      </li>
      <li>
       L'Utente dichiara di avere più di 18 anni di età.
      </li>
      <li>
       Qualora accetti i presenti Termini per conto di un'entità, l'Utente dichiara di disporre dell'autorità necessaria per vincolare tale entità al presente accordo legale.
      </li>
      <li>
       L'Utente accetta di fornire informazioni accurate e aggiornate durante l'utilizzo di Gestore diritti, ivi compresi i dettagli relativi a qualsiasi presunta violazione della proprietà intellettuale. L'Utente accetta di non effettuare segnalazioni di violazione della proprietà intellettuale deliberatamente false. Chiunque dichiari in maniera intenzionalmente falsa che i contenuti violano i propri diritti di proprietà intellettuale potrà essere ritenuto responsabile ai sensi della sezione 512(f) della legge sul Copyright dell'Era Digitale (Digital Millennium Copyright Act) o di leggi equipollenti in altre giurisdizioni.
      </li>
      <li>
       Potremmo inviare una copia di qualsiasi avviso di rimozione della proprietà intellettuale inviato dall'Utente, ivi comprese le informazioni di contatto fornite, alla persona responsabile del contenuto segnalato.
      </li>
      <li>
       Qualsiasi violazione dei presenti Termini o dei Termini di Servizio di Roblox, come l'invio di una falsa affermazione di violazione della proprietà intellettuale, potrebbe comportare l'interruzione dell'accesso a Gestore diritti e/o alla piattaforma Roblox da parte dell'Utente.
      </li>
      <li>
       I presenti Termini sono soggetti a modifiche. Nella misura richiesta dalla legge applicabile, Roblox fornirà all'Utente un preavviso ragionevole di eventuali aggiornamenti o modifiche sostanziali tramite qualsiasi mezzo di notifica ragionevole, posto che le modifiche non sostanziali saranno ritenute avere efficacia immediata e senza alcuna necessità di preavviso. L'uso continuato di Gestore diritti da parte dell'Utente costituisce l'accettazione e il consenso dello stesso a tali modifiche.
      </li>
     </ol>
    </div>
    <!--           Add content tags to articles and posts -->
   </div>
