   <h1 class="article-title" id="article-title" title="Moderazione dei contenuti su Roblox">
    Moderazione dei contenuti su Roblox
   </h1>
   <div class="article-content">
    <div class="article-body">
     <h2 id="h_01HGH44TMZCS7PND0QJ9EC7RK8">
      Policy e procedure che disciplinano la moderazione dei contenuti
     </h2>
     <p>
      Garantire la sicurezza su Roblox è l'obiettivo di tutto ciò che facciamo. In primis, abbiamo previsto una serie di
      <a href="https://en.help.roblox.com/hc/articles/203313410" rel="noopener noreferrer" target="_blank">
       norme comunitarie
      </a>
      che delineano il modo in cui ci aspettiamo che i nostri utenti si comportino, in modo che tutti sappiano chiaramente cosa è consentito fare o meno su Roblox. È sulla base di questi standard che moderiamo i contenuti e rispondiamo alle segnalazioni di abuso degli utenti. Nel caso in cui un qualsiasi utente dovesse violarli, ci riserviamo il diritto di intraprendere una serie di azioni, come descritto di seguito.
     </p>
     <h2 id="h_01HGH44TMZ7ZD014HA0R73EF18">
      Processi e sistemi generali
     </h2>
     <h3 id="h_01HGH459CHVT9EY18AV6Q70F0K">
      Processi di monitoraggio e revisione
     </h3>
     <p>
      Roblox dispone di un rigoroso sistema di sicurezza e monitoraggio per promuovere comportamenti di civiltà e garantire la sicurezza dei nostri utenti. Tali sistemi sono progettati per far sì che le nostre policy vengano rispettate, per proteggere le informazioni personali degli utenti e per adempiere alle leggi locali. Ci avvaliamo di moderatori e sistemi automatizzati per individuare in modo proattivo i comportamenti che potrebbero violare le nostre policy.
     </p>
     <p>
      Prima di essere pubblicati sulla piattaforma, i contenuti inviati dai creatori vengono automaticamente sottoposti a una procedura di revisione in più fasi. Tali contenuti includono le immagini, i mesh nonché i file audio e video che i creatori caricano su Roblox per includerli nelle loro esperienze. Le immagini vengono valutate in modo da rilevare eventuali materiali pedopornografici (CSAM), mentre i file audio vengono scansionati per rilevare eventuali violazioni dell'IP. Se un'immagine viene riconosciuta come CSAM, viene automaticamente segnalata al National Center for Missing and Exploited Children (NCMEC). In ultimo, i contenuti non contrassegnati per la rimozione sono sottoposti a uno step di revisione di tipo umano, ad esempio, quando ci viene segnalato che qualcosa viola le nostre policy. Roblox dispone inoltre di sistemi per impedire il caricamento di contenuti precedentemente rimossi, tra cui  una tecnologia di revisione che consente di individuare contenuti uguali o simili a quelli già eliminati in precedenza.
     </p>
     <p>
      Quando un'esperienza viene pubblicata o aggiornata su Roblox, viene valutata tramite una suite di strumenti preposti a individuare la presenza di linguaggio problematico, rilevare i potenziali casi in cui i nostri filtri vengono aggirati e identificare i contenuti che non rientrano nelle nostre policy. Il team di revisione umana è costantemente attivo per valutare le esperienze segnalate. I processi di moderazione di Roblox includono una suite di tecnologie anti-intrusione che sfruttano l'apprendimento automatico, i throttle e i meccanismi di interruzione per bloccare gli attacchi bot automatizzati e mitigare l'impatto di coloro che tentano di inviare spam agli utenti e interrompere il servizio. Inoltre, ci avvaliamo di test di penetrazione automatizzati, di un programma di bug bounty e di strumenti di valutazione delle minacce al codice e di gestione delle vulnerabilità per garantire la sicurezza dei nostri utenti e della piattaforma. Il nostro team di sicurezza si impegna a intraprendere azioni tempestive e a rispondere in pochi minuti a qualsiasi contenuto o comportamento che violi le nostre Condizioni d'uso o le nostre Norme comunitarie.
     </p>
     <h2 id="h_01HGH44TMZAEKNGSGZZNMG1BPR">
      Processi di segnalazione
     </h2>
     <h3 id="h_01HGH462EKDYM869PW2AVNFK0W">
      <em>
       Segnalazioni degli utenti
      </em>
     </h3>
     <p>
      Su Roblox, gli utenti possono facilmente
      <a href="https://en.help.roblox.com/hc/articles/203312410" rel="noopener noreferrer" target="_blank">
       segnalare
      </a>
      contenuti o comportamenti inappropriati utilizzando il nostro sistema di segnalazione degli abusi posizionato in modo visibile in Roblox, anche all'interno delle esperienze stesse. Inoltre, incoraggiamo i nostri utenti a segnalare direttamente a Roblox qualsiasi attività che ritengono li interessi. Roblox fornisce agli utenti anche un canale diretto per contattare il team di assistenza clienti per segnalare eventuali problemi o altre situazioni problematiche.
     </p>
     <p>
      Gli utenti dell'UE possono inoltre segnalare i contenuti che ritengono violino le leggi degli Stati membri utilizzando l'apposito modulo di segnalazione dei contenuti illegali per l'UE. I contenuti segnalati tramite questo modulo vengono prima valutati in base alle nostre norme comunitarie: se i contenuti sono incompatibili con le nostre politiche a livello di piattaforma, vengono gestiti di conseguenza. Qualsiasi elemento segnalato che non viola le nostre norme comunitarie viene comunque inoltrato a esperti legali per un ulteriore controllo di conformità con le leggi locali pertinenti.
     </p>
     <h3 id="h_01HGH466Z1AY6JH4QWWEQM2408">
      <em>
       Programma flagger
      </em>
     </h3>
     <p>
      Roblox dispone di un programma di segnalazione dove i partner più vicini e fidati possono segnalarci contenuti terroristici. Ci impegniamo per far sì che tali contenuti segnalati vengano esaminati e, se necessario, anche gestiti, in tempi rapidi. Inoltre, i flagger di fiducia accreditati dell'UE ai sensi della Normativa sui servizi digitali possono inviare notifiche per contenuti illegali tramite l'apposito modulo di segnalazione dei contenuti illegali per l'UE. Tali segnalazioni verranno gestite in modo prioritario dal nostro team di moderatori.
     </p>
     <h3 id="h_01HGH44TMZY8VYH5F767Y44TZA">
      Conseguenze
     </h3>
     <p>
      Ogni volta che prendiamo la decisione di limitare l'accesso ai contenuti della piattaforma, inviamo una notifica agli utenti comunicando la nostra decisione e offriamo loro l'opportunità di presentare ricorso. A seconda della gravità e dell'impatto della violazione degli standard della community, prendiamo misure che spaziano dall'invio di avvisi fino alla rimozione dei contenuti o all'applicazione di restrizioni sull'account Roblox in oggetto. Nelle situazioni che presentano un rischio imminente di danni, gli utenti possono essere segnalati alle autorità competenti.
     </p>
     <p>
      Avendo previsto processi rigorosamente manuali, automatizzati o una combinazione di entrambi, il periodo di validità della decisione e il modo in cui decidiamo di agire in base alle violazioni dei contenuti variano. Oltre a considerare la violazione specifica, teniamo conto anche del comportamento nel tempo dell'utente sulla piattaforma e se ha ripetutamente violato o meno le nostre policy in precedenza. Violare ripetutamente le nostre policy può portare a conseguenze via via sempre più gravi (ad esempio, si passa dalla ricezione di un avviso all'imposizione di un timeout, fino alla sospensione dell'account, ecc.).
     </p>
     <h3 id="h_01HGH46HYYAXVB6H1QPCKYB4GB">
      Appellarsi a una decisione di moderazione dei contenuti
     </h3>
     <p>
      Gli utenti possono contattare Roblox per richiedere una revisione delle decisioni prese. Il nostro team verificherà nuovamente la decisione e apporterà le modifiche necessarie allo stato di moderazione di un account. Prendiamo sul serio tutte le richieste di appello. Durante la verifica di una richiesta di appello, consideriamo in modo olistico la gravità della violazione, la motivazione che ha spinto l'utente a fare ricorso e il suo comportamento sulla piattaforma. In alcune circostanze, i ricorsi potrebbero non essere facilmente attuabili, ad esempio, nel caso di un timeout di 20 minuti o situazioni simili in cui la sospensione viene revocata in un lasso di tempo breve. Oltre alla nostra procedura di ricorso, tutti gli utenti possono cercare di risolvere le controversie in conformità con i nostri
      <a href="https://en.help.roblox.com/hc/articles/115004647846" rel="noopener noreferrer" target="_blank">
       Termini di servizio
      </a>
      .
     </p>
     <p>
      In conformità con la Normativa sui servizi digitali, coloro che segnalano contenuti illegali sulla nostra piattaforma tramite il nostro modulo di segnalazione dei contenuti illegali hanno anche il diritto di presentare ricorso contro la decisione di Roblox in relazione alla loro segnalazione. Gli utenti dell'UE possono inoltre presentare ricorso contro una decisione di moderazione fino a 6 mesi dopo la nostra decisione iniziale. Nel caso di controversie relative alla moderazione dei contenuti, gli utenti dell'UE possono scegliere un organismo per la risoluzione extragiudiziale delle controversie al fine di risolvere le eventuali dispute relative alle decisioni di moderazione dei contenuti adottate. A tal fine, la Commissione europea si fa carico di curare un elenco di organismi per la risoluzione extragiudiziale delle controversie.
     </p>
     <h3 id="h_01HGH46PN1M37ZF9XV86TBGP2C">
      Cessazione dell'utilizzo di Roblox
     </h3>
     <p>
      Gli utenti possono interrompere l'utilizzo del servizio in qualsiasi momento richiedendo l'eliminazione dell'account in-app o tramite il nostro modulo di supporto, grazie alla funzione di richiesta del diritto all'oblio. Per maggiori informazioni su come avviare questa procedura, occorre fare riferimento al nostro
      <a href="https://en.help.roblox.com/hc/articles/203313050" rel="noopener noreferrer" target="_blank">
       articolo del supporto
      </a>
      su tale argomento.
     </p>
    </div>
    <!--           Add content tags to articles and posts -->
   </div>
