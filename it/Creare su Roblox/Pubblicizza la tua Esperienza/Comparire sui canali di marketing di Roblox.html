   <h1 class="article-title" id="article-title" title="Comparire sui canali di marketing di Roblox">
    Comparire sui canali di marketing di Roblox
   </h1>
   <div class="article-content">
    <div class="article-body">
     <p>
      Roblox sta reimmaginando il modo in cui le persone si incontrano attraverso le più profonde forme di espressione, cultura, comunicazione e immersione. Mettiamo in evidenza i creatori, gli sviluppatori e i marchi che stanno innovando per dare vita a contenuti ancora più fedeli con Roblox. I lavori che selezioniamo vengono presentati sui nostri canali social, menzionati dagli influencer di Roblox e altro ancora. Inoltre, mettiamo in risalto le storie uniche di sviluppatori, creatori e marchi, ad esempio, tramite le
      <a href="https://www.youtube.com/watch?v=ImH6XYqNJUs" rel="noopener" target="_blank">
       storie di Roblox
      </a>
      e le serie che descrivono le nostre community.
     </p>
     <p>
      Vogliamo vedere cosa sei in grado di creare con la tua immaginazione per mettere in risalto tutto ciò che è possibile fare su Roblox attraverso gli occhi della nostra community.
     </p>
     <p>
     </p>
     <h1>
      Cosa cerchiamo
     </h1>
     <p>
      Su Roblox, si possono trovare grandi esperienze, contenuti creati dagli utenti e lavori che permettono alla nostra appassionata community globale di esprimersi, scoprire cose nuove ed entrare in contatto con amici e amiche. I nostri contenuti in evidenza mettono in risalto le creazioni che reimmaginano il modo in cui le persone si riuniscono attraverso le più profonde forme di espressione, comunicazione e immersione.
     </p>
     <p>
      Desideriamo vedere esempi di come Roblox permette sia a te che al tuo fandom di esprimervi. Cerchiamo esperienze immersive dal design innovativo che siano rilevanti dal punto di vista culturale,  esempi che mettano in evidenza le connessioni e le comunicazioni che avvengono su Roblox e ti invitiamo a condividere storie uniche su come Roblox influisce positivamente sulla tua vita.
     </p>
     <p>
      Per esempio:
     </p>
     <ul>
      <li>
       Articoli innovativi per avatar
      </li>
      <li>
       Nuove e coinvolgenti esperienze
      </li>
      <li>
       Esperienze con importanti aggiornamenti
      </li>
      <li>
       Nuove ed entusiasmanti tendenze
      </li>
      <li>
       Storie di creazione e innovazione
      </li>
     </ul>
     <p>
     </p>
     <h1>
      Criteri di presentazione
     </h1>
     <p>
      Per l'invio della tua richiesta, devi rispettare i seguenti requisiti:
     </p>
     <ul>
      <li>
       È necessario aderire ai Termini di servizio di Roblox
      </li>
      <li>
       È necessario seguire le linee guida della community Roblox
      </li>
      <li>
       È necessario indicare la classificazione in base alle linee guida delle esperienze
      </li>
      <li>
       È necessario avere più di 13 anni
      </li>
     </ul>
     <p>
     </p>
     <p class="wysiwyg-text-align-center">
      <strong>
       VUOI PROCEDERE CON L'INVIO?
      </strong>
      <a href="https://corp.roblox.com/submit-for-featuring/" rel="noopener" target="_blank">
       FAI CLIC QUI
      </a>
     </p>
     <p>
     </p>
     <h1 class="wysiwyg-text-align-center">
      DOMANDE FREQUENTI
     </h1>
     <p>
      Se ciò che presenti verrà accettato, riceverai un'e-mail di conferma con tutti i passaggi successivi. In caso di mancata accettazione, riceverai comunque una risposta entro due settimane dall'invio.
     </p>
     <p>
     </p>
     <h2>
      Riceverò credito per la mia esperienza o per i miei handle?
     </h2>
     <p>
      Il rispetto per la nostra community è uno dei valori fondanti di Roblox. Riconosceremo sempre i contenuti che presenti, per questo, potrai scegliere tra una delle opzioni di seguito:
     </p>
     <ul>
      <li>
       Taggare il tuo nome
      </li>
      <li>
       Taggare il tuo nome utente
      </li>
      <li>
       Taggare o menzionare la tua esperienza
      </li>
     </ul>
     <p>
     </p>
     <h2>
      Come posso avere maggiori informazioni sui contenuti che posso includere nelle mie creazioni promozionali?
     </h2>
     <p>
      Ti contatteremo per approfondire i contenuti che occorrono tramite una mail di richiesta con oggetto: "You've been selected for featuring."
     </p>
     <p>
     </p>
     <h2>
      Quando verrà presentata la mia esperienza?
     </h2>
     <p>
      I nostri piani di marketing sono molto flessibili e tengono conto di numerosi fattori, tra cui il momento attuale, gli eventi e le tendenze dei clienti. Per questo motivo, non possiamo garantire la presentazione di contenuti o la pubblicazione in date specifiche. Tuttavia, una volta approvati e selezionati, possiamo fornire una stima di quando potranno essere pubblicati i tuoi contenuti.
     </p>
     <p>
     </p>
     <h2>
      Posso inviare più contenuti?
     </h2>
     <p>
      Siamo sempre alla ricerca di nuovi contenuti  e non prevediamo restrizioni sul numero di contributi che si possono inviare. Consulta il post del Forum degli sviluppatori per scoprire di più sui temi specifici che stiamo cercando.
     </p>
     <p>
     </p>
     <h2>
      Riceverò una notifica se i miei contenuti verranno selezionati?
     </h2>
     <p>
      Se selezioneremo uno dei tuoi contenuti, il team di Roblox ti informerà via e-mail. L'e-mail conterrà i passaggi successivi per la ricezione dei contenuti, le tempistiche e il momento di esecuzione della campagna in cui sarai protagonista.
     </p>
     <p>
     </p>
     <h2>
      Riceverò credito per la mia esperienza o per i miei handle?
     </h2>
     <p>
      Uno dei nostri valori fondanti è il rispetto per la community di Roblox, per questo, riconosceremo sempre il tuo lavoro innovativo taggandoti o menzionando la tua esperienza o il tuo nome utente (a seconda di quello che preferisci). Confermeremo il contenuto inviato, ti chiederemo ulteriori risorse e tutti gli handle social o i titoli delle esperienze che desideri vengano taggati.
     </p>
     <p>
     </p>
     <h2>
      Che risoluzione o formati devo usare?
     </h2>
     <p>
      Accettiamo diversi tipi di file per immagini e video. Nel caso in cui venga selezionato un tuo contenuto, ti forniremo tutte le specifiche necessarie via e-mail, dal momento che i diversi contenuti richiedono diversi tipi di risorse.
     </p>
     <p class="wysiwyg-indent1">
      Di seguito puoi trovare diversi esempi di possibili requisiti:
     </p>
     <ul>
      <li>
       File abbigliamento a strati
       <ul>
        <li>
         xport .fbx dall'applicazione sorgente (per esempio: Maya, Cinema4D, Blender, etc)
        </li>
        <li>
         Formati accettati: PNG, JPG, TIF
        </li>
       </ul>
      </li>
      <li>
       Loghi, branding
       <ul>
        <li>
         Formati accettati: PNG, JPG, TIF
        </li>
       </ul>
      </li>
      <li>
       Filmati di gioco
       <ul>
        <li>
         Formati accettati: MP4
        </li>
       </ul>
      </li>
     </ul>
     <p>
     </p>
     <h2>
      Come verranno usate le mie creazioni promozionali?
     </h2>
     <p>
      L'utilizzo delle tue creazioni promozionali è conforme ai Termini e Condizioni di Roblox e alle linee guida della community. Nel caso siano richieste ulteriori autorizzazioni, ti contatteremo. Con la presente, accetti che qualsiasi risorsa inviata possa essere debitamente utilizzata dal team di marketing di Roblox (compresi, in via non limitativa, i diritti di proprietà intellettuale di terzi o i diritti di somiglianza delle risorse), inoltre, acconsenti che Roblox possa, per qualsiasi scopo, modificare tali risorse, combinarle con o posizionarle vicino ad altre risorse, nonché utilizzarle per la promozione sui canali di proprietà di Roblox, per i materiali di marketing di Roblox distribuiti digitalmente e sui canali social, per gli eventi di Roblox, per le pubbliche relazioni e a scopo di archiviazione. Confermi inoltre che l'invio delle tue creazioni promozionali include eventuali permessi aggiuntivi che potrebbero essere richiesti. Il Licenziante dichiara e garantisce a) di possedere o controllare i diritti e/o i permessi necessari per concedere i privilegi e la licenza di cui al presente documento, e b) che i diritti ivi concessi e il loro utilizzo da parte di Roblox non violano i diritti di terzi. Il Licenziante accetta di indennizzare Roblox e di essere responsabile per qualsiasi perdita o responsabilità sostenuta da Roblox derivante da una violazione da parte del Licenziante delle garanzie di cui sopra.
     </p>
    </div>
    <!--           Add content tags to articles and posts -->
   </div>
